...- 19 w-

branam sequitur, alterum vero, dextro latere ortum, non secus atque venae
umbilicalis secimdus ramus, in altum ascendit et, medium per cavum permeanS,
membranae allantoiclis externae inhaerescit.

Diximus de iis vasis, quae a certo cursu eertum nomen habent.
Superest ea ut memoremus, quae, quamvis sine nomine sunt, tamen aliquid
babent memoratu dignum. Vidimus autem membranas allantoidis non solum
duobus in loeis, qui propositi sunt, majoribus vasis conjunctas, verum etiam
minutissimis iis passim copulatas. Quae vasa cujus generis essent, utrum
arteriae an venae, deinde quem cursum sequerentur, utrum ab interna mem-
brana ad externam, an inverso modo, minime perspexi. Sunt etiam parva
vasa ad conjunctionem allantoidis cum blastodermate prompta, verum ex qua
maxime parte veniant et ad quam pergant, lieet adhuc dubitare.

Non sum nescius, fore ut meae de vasis observationes a multis in
dubium vocentur. Nam quod de libero vasorum cursu proposui, sola ea et
sine adminiculo per cavum allantoidis migrare dicens, id sane primo obtutu
et mirum et improbabile videtur. Est autem omnis difficultas in origine vasorum
posita, quae nulla praesente neque membrana neque caruncula, (ῙιιίῐιΙῖ medio
iu cavo et paene inani spatio procreentur, recte dubitatur. Atqui vasa,
quamvis libera, in allantoidis membrana originem capiunt. Igitur nulla diffl-
cultas in origine quaerenda. Scilicet allantois, quum primum prodit, saeculus
est, qui extrinsecus crenam profundissimam, intus vero satis prominentem
plicam habet. Quo fit, ut allantois quasi bicornis sit. Jam vero si ovum ita
collocatur, ut pellucida ejus fenestra superne sit, plica supra memorata ad per-
pendiculum ascendit et internam allantoidis membranam cum externa conjungit.
Hanc autem plicam, ubi medium in saccum projicitur, vasa occupant prae-
cedentibus descripta, scilieet venae umbilicalis ramus externus atque arteria
umhiliealis dextra. Quid inde? Videlicet plica festinantius se recipiendo
mutat locum, vasa ver0, tanquam derelicta a membranis suis, nihil mutant.
Itaque una mira est vasorum a membranis suis separatio, quae tamen minime
inaudita eorum ratio est.

ν.
Ο

