16

 

 

aptum est. Neque magis placet plicatura. Nam primum quidem reticulorum
maculae nullis unquam membranis impleri visae sunt, quas tamen, praesentibus
plicis, necessario exigeremus. Deinde saccus vitelli ab externa parte exami-
natus nulla habehat plicarum vestigia, scilicet nulla retibus vasorum respon-
dentia. Porro venae, blastoderma circumdantes, continuum cursum ostendebant,
qualem intus versa vasa et plicata nullo modo praestare poterant. Denique
interna vasorum reticula, si quidem plicatas membranas sequerentur, duplicia
esse deberent, quae non sunt.

Quod si obscurum caput est de ortu vasorum vitello insidentium,
non magis perspicua altera quaestio est de vasorum munere. Scilicet duobus verbis

ut dicam, venosum quid sit quidve arteriosum in reticulis, perspicere non potui.

§⁷-

De vasis umbiliealz'bus.

Vena umbilicalis in alvo fetus infimam partem obtinet. Haec subter
intestinis procedens jecur subit, postremo paululum sublata in ipsam ejus
carunculam conjicitur. Hic angustissimo in loco duas venas excipit, superne
omphalo-meseraicam, deinde dextro latere cavam. (Cous. fig. 2. 3. et fig.
6, g.) Haec autem omnia ad certum tempus pertinent, quod est post partum
ovorum proximum. Sicut autem variabilis vasorum fabrica est, ita ne pro-
posita quidem structura princeps est. Verum incrementa fetus quum incipiunt,
neque vitelli nutrimentum deesse, neque vena istud advehens deficere potest.
Quare venam omphalo-meseraicam principalem vasorum ramum esse credibile
est. At quae item committuntur umbilicalis vena atque cava, eae, si ambitum
quaeris, sic se habent, ut haec postrema intret alteram. Videlicet cava vena
tenuior ramus est. Hanc vero principalem ramum esse nullus dubito. Quem-
admodum enim vena omphalo-meseraica sine aortae adjumento nulla esset,
sic aorta, si cavae venae dificerent, sanguinem per corpus diffundere non
posset. Quare in isto vasorum concursu venam cavam primariam, umbilicalem

